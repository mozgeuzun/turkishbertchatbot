Staj dersleri CENG 200-Yaz Stajı I ve CENG 300-Yaz Stajı II'dir. 
CENG 200 için önkoşul CENG 241-Nesneye Yönelik Programlama dersidir. CENG 300 önkoşulu ise CENG 200-Yaz Stajı I ve CENG 356- Veri Tabanı Yönetimi veya CENG 396- Yazılım Mühendisliği dersleridir. 
CENG 200 stajı 2.sınıfın sonunda yapılır. CENG 300 stajı 3. Sınıfın sonunda yapılır. 
Staj yapılacak olan kurumda bilgisayar mühendisi çalışıyor olmalıdır ve amiriniz bir mühendis olmalıdır.
Staj yapmadan önce staj yapacağınız kurumu seçmeli, sisteme kayıt olmalı ve staj kabul belgenizi, staj yapacağınız firmaya imzalatıp mühürleterek teslim etmelisiniz.
Staj Sigortası Üniversitemiz tarafından yapılmaktadır.
Staj süreleri ardışık 20 iş günüdür.
Her gün 8 saat çalışmak zorunludur. 
Cumartesi, Pazar günleri ve ulusal bayramlar, tatiller staj günlerine dahil edilemez.
Sağlık raporunun olduğu günler staj iş günü olarak kabul edilmez.
Stajlar bahar dönemi bittikten ve bahar dönemi olan son final sınav tarihinden sonra başlar.
Yaz okuluna katılmayı düşünen öğrenciler, yaz okuluyla çakışmayacak bir tarih aralığında staj yapmalıdır.
Staj, yaz okulundan önce ve sonra olacak şekilde bölünemez.
Staj sırasında bütünleme sınavına girilebilir ve sınav günü, stajda telafi edilecek şekilde staj uzatılır.
İki staj aynı dönemde yapılamaz.
Stajlar herhangi bir iş gününde başlayabilir.
Aynı kurumun aynı bölümünde tekrar staj yapamazsınız.
Kurumda yönetimsel pozisyonda bir akrabanız varsa o kurumda staj yapamazsınız.
Stajınızın başladığı hafta staj amirinizin adını, soyadını ve iletişim bilgilerini IIS’ e girmelisiniz. Denetlemeler sırasında staj amirinize ulaşılamadığı durumda stajınız başarısız olarak notlandırılacaktır.
Denetlemeler telefonla veya şirkete gelinerek yapılmak üzere iki farklı şekilde gerçekleştirilebilir.
Öğrenci değerlendirme formuna her bir gününüzü özetlemeli ve staj amirinize imzalatıp mühürletmelisiniz.
Staj sonunda deneyimlerinizi, gözlemlerinizi, analizlerinizi ve yorumlarınızı içeren bir rapor, Internee Self Evaluation Form, Grading Criteria and Form ve şirket tarafından doldurulan Internship Evaluation Form and Journal teslim edilmelidir.
Staj raporu basılı kopyası teslim edilmeden önce “webonline.cankaya.edu.tr” adresine yüklenmelidir.
Staj sonunda teslim edilmesi gereken belgeler ekle-sil öncesi Bölüme teslim edilecektir.
